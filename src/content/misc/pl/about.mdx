Znajdziesz mnie na:

[![](https://img.shields.io/badge/github-000000?style=for-the-badge&logo=github)](https://github.com/milosz08) &nbsp;
[![](https://img.shields.io/badge/linkedin-%230077B5.svg?style=for-the-badge&logo=linkedin&logoColor=white)](https://www.linkedin.com/in/miłosz-gilga-477201219/) &nbsp;
[![](https://img.shields.io/badge/-Stackoverflow-FE7A16?style=for-the-badge&logo=stack-overflow&logoColor=white)](https://stackoverflow.com/users/18847390/milosz08) &nbsp;

[Przejdź do projektów](/pl/projects)

## O mnie

Obecnie student studiów magisterskich na Politechnice Śląskiej (wydział Automatyki, Elektroniki i Informatyki,
specjalność: Internet i technologie sieciowe).

W styczniu 2024 roku obroniłem tytuł inżyniera z oceną 5 na tej samej uczelni. Moja praca dyplomowa przedstawiała
możliwości komunikacji w wysoce rozproszonej infrastrukturze mikroserwisowej z wykorzystaniem architektury zdarzeniowej
Apache Kafka w zakresie komunikacji w czasie rzeczywistym w środowisku JVM.

Kod źródłowy mojej pracy dyplomowej możesz znaleźć [tutaj](https://github.com/visphere).

## Zainteresowania naukowe

Moje zainteresowania skupiają się w głównej mierze wokół obróbki oraz przesyłu multimediów w sieci Internet. W
szczególności strumieniowania audio/wideo w czasie rzeczywistym w zakresie QoS (autoadaptacyjna jakość strumienia,
kontrola utraty pakietów).

Poza konwencjonalnych metod autoadaptacyjnego strumieniowania treści pogłębiam moją wiedzę z zakresu algorytmów
predykcyjnych (opartych o procesy stochastyczne) oraz metod wykorzystujących rozwiązania sztucznej inteligencji.

Oprócz przesyłania multimediów w sieci Internet moje zainteresowania skupiają się również wokół cyfrowego przetwarzania
obrazów, w dziedzinie filtracji, segmentacji oraz kompresji stratnych z wykorzystaniem metod dyskretnej transformacji
falkowej.

Dodatkowo interesuję się również integracją rozproszonych systemów dużej skali z wykorzystaniem infrastruktury
mikroserwisowej oraz zastosowaniem architektury sterowanej zdarzeniami opartej o system Apache Kafka w takich systemach.

## Technologie

Technologie których obecnie używam:

- JVM (Java, Kotlin, trochę Scala: Spring oraz Spring Boot),
- C/C++ (w dziedzinie przetwarzania multimediów i szybkich usług internetowych),
- JavaScript/TypeScript (frameworki: Angular, Astro, Vue, trochę React),
- Apache Kafka (rozproszone strumieniowanie danych, architektura sterowana zdarzeniami),
- mikroserwisy (infrastruktura Spring Cloud, AWS),
- Matlab/GNU Octave (cyfrowe przetwarzanie sygnałów/obrazów),
- Python.

Technologie których używałem/miałem styczność:

- .NET (C#, ASP.NET WebAPI, WinForms),
- Scilab (symulacje obwodów),
- PHP (natywny),
- Android (Java).

Obecnie poznaję język [Elixir](https://elixir-lang.org) oraz stopniwo wdrażam się w programowanie funkcyjne i tworzenie
współbieżnych aplikacji internetowych czasu rzeczywistego.

## Hobby

Prywatnie domator, entuzjasta muzyki filmowej, kinoman, fan filmów science-fiction, grozy oraz niekonwencjonalnego kina
festiwalowego ([moje konto Filmweb](https://www.filmweb.pl/user/miloszgilga)).
